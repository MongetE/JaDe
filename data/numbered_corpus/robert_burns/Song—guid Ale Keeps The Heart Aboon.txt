1. Chorus—O gude ale comes and gude ale goes;
2. Gude ale gars me sell my hose,
3. Sell my hose, and pawn my shoon—
4. Gude ale keeps my heart aboon!


5. I HAD sax owsen in a pleugh,
6. And they drew a' weel eneugh:
7. I sell'd them a' just ane by ane—
8. Gude ale keeps the heart aboon!
9. O gude ale comes, &c.

10. Gude ale hauds me bare and busy,
11. Gars me moop wi' the servant hizzie,
12. Stand i' the stool when I hae done—
13. Gude ale keeps the heart aboon!
14. O gude ale comes, &c.