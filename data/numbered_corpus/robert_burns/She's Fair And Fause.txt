1. SHE'S fair and fause that causes my smart,
2. I lo'ed her meikle and lang;
3. She's broken her vow, she's broken my heart,
4. And I may e'en gae hang.
5. A coof cam in wi' routh o' gear,
6. And I hae tint my dearest dear;
7. But Woman is but warld's gear,
8. Sae let the bonie lass gang.


9. Whae'er ye be that woman love,
10. To this be never blind;
11. Nae ferlie 'tis tho' fickle she prove,
12. A woman has't by kind.
13. O Woman lovely, Woman fair!
14. An angel form's faun to thy share,
15. 'Twad been o'er meikle to gi'en thee mairâ€”
16. I mean an angel mind.