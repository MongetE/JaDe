1. MY Harry was a gallant gay,
2. Fu' stately strade he on the plain;
3. But now he's banish'd far away,
4. I'll never see him back again.


5. Chorus.â€”O for him back again!
6. O for him back again!
7. I wad gie a' Knockhaspie's land
8. For Highland Harry back again.


9. When a' the lave gae to their bed,
10. I wander dowie up the glen;
11. I set me down and greet my fill,
12. And aye I wish him back again.
13. O for him, &c.

14. O were some villains hangit high,
15. And ilka body had their ain!
16. Then I might see the joyfu' sight,
17. My Highland Harry back again.
18. O for him, &c.