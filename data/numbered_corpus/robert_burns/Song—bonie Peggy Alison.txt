1. Chor.â€”And I'll kiss thee yet, yet,
2. And I'll kiss thee o'er again:
3. And I'll kiss thee yet, yet,
4. My bonie Peggy Alison.


5. ILK care and fear, when thou art near
6. I evermair defy them, O!
7. Young kings upon their hansel throne
8. Are no sae blest as I am, O!
9. And I'll kiss thee yet, yet, &c.

10. When in my arms, wi' a' thy charms,
11. I clasp my countless treasure, O!
12. I seek nae mair o' Heaven to share
13. Than sic a moment's pleasure, O!
14. And I'll kiss thee yet, yet, &c.

15. And by thy een sae bonie blue,
16. I swear I'm thine for ever, O!
17. And on thy lips I seal my vow,
18. And break it shall I never, O!
19. And I'll kiss thee yet, yet, &c.